"1.0.0";"2018-04-04T10:19:37.798Z";"fi";"FI"
"Ensihoidon harjoittelussa olen kerran kohdannut tilanteen, jossa hätäkeskuspäivystäjän tekemä virhe johti huomattavaan viiveeseen siinä, kuinka nopeasti ensihoito tavoitti apua tarvitsevan potilaan. Tämä tapahtui viimeisellä lukukaudella vuonna 2017 yöaikaan. Potilas oli itse soittanut 112, ja hätäkeskuspäivystäjä oli hälyttänyt ambulanssin. Pieleen oli mennyt siinä kohtaa, että ambulanssi oli hälytetty väärässä kaupungissa saman nimiselle kadulle. Kaupungit ovat saman hätäkeskuksen alueella. Juttu oli alkanut ratkeamaan niin, että ensihoitajat olivat ottaneet yhteyttä hätäkeskukseen, kun eivät olleet löytäneet kohteeseen. Kyseisellä kadulla ei ollut sen numeroista taloa, minne tehtävä oli tullut. Siinä vaiheessa hätäkeskuspäivystäjä otti uudestaan yhteyttä ilmoittajaan, joka kävi ulkona katselemassa näkyykö ambulanssia. Luonnollisesti potilas ei vielä tarvitsemaansa ambulanssia löytänyt, hälytetty ambulanssi oli n. 250km päässä siellä toisessa kaupungissa. Sitten tilanne oli selvinnyt tehtäväosoitetta tarkistettaessa, ja tehtävä laitettiin oikean kaupungin ensihoitoyksikölle.\nTehtävälle lähtiessämme emme tienneet mitään tästä tapahtuneesta. Vasta kohteessa potilaan puheista alkoi saada sellaisen käsityksen, että hän on joutunut odottamaan ambulanssia pitkään ja kertoi että ambulanssi on ensin laitettu väärään paikkaan. Tarina kuulosti sen verran uskomattomalta, ettemme oikein heti uskoneet että näin olisi voinut käydä. Kyseessä oli onneksi vain D-kiireellisyysluokan (=vähiten kiireellinen) tehtävä, joten itse muistan ajatelleeni, että ehkä tehtävä on ollut vain jonoutettuna vähän aikaa. Vasta sitten kun irtauduimme tehtävältä, soitti toinen ensihoitajista kuitenkin hätäkeskukseen, jolloin tehtävän taustat selvisivät. Keskustelimme tapahtuneesta ensihoitoyksikön työntekijöiden kesken. Heistä toinen soitti myös alueen ensihoidon kenttäjohtajalle, ja kertoi että näin oli käynyt.\nPotilaalle tapahtuneesta ei onneksi koitunut mitään haittaa. Paitsi ehkä sillä hetkellä huolta siitä mikä ambulanssilla kestää. Syy 112 soittoon oli pitkään jatkunut jalkojen kipu. Terveydentila määriteltiin ja lääkärin hoito-ohjeen perusteella potilas jäi kotiin. Otti omista lääkkeistään kipulääkettä ja rauhoittui nukkumaan. Onni onnettomuudessa oli siis se, ettei potilaalla ollut mitään vakavaa peruselintoimintojen häiriötä. Potilaan tavoittamisviive oli suurinpiirtein tunti.";"Tapahtuma ei aiheuttanut minussa sillä hetkellä mitään kovin ihmeellisiä ajatuksia, koska potilaan tila oli sellainen ettei mitään tarvetta ensihoidolle varsinaisesti ollut. Siten potilaalle ei aiheutunut mitään terveydellistä haittaa tapahtuneesta. Toki sellainen ajatus oli mielessä, että ei näin saisi tapahtua. Jonkun toisen potilaan kohdalla vastaava virhe olisi voinut aiheuttaa vakavia seurauksia, jopa johtaa potilaan menehtymiseen. Myötävaikuttavaksi tekijäksi koen vuorokauden ajan, sillä tämä tapahtui yöllä. Silloin kun ihminen ei ole välttämättä ihan terävimmillään. Hätäkeskuspäivystäjän työkokemuksesta tms. muista mahdollisesti tapahtuneeseen vaikuttaneista seikoista minulla ei ole tietoa. Vaikka tämmöisiä virheitä ei pitäisi tapahtua, ovat virheet kuitenkin inhimillisiä. Niin kauan kun ihmiset tekevät näitä töitä, on inhimillisen virheen mahdollisuus aina olemassa. Keskustelimme tapahtuneesta lyhyesti kanssani olleiden ensihoitajien kanssa tehtävän jälkeen. Jälkeenpäin en ole asiasta keskustellut. En koe, että asiasta keskustelu olisi omaa oppimistani edistänyt.\nTapahtuma oli mieleenpainuva sen takia, että en ollut toista yhtä vakavaa potilasturvallisuutta vaarantavaa läheltä piti-tilannetta siihen mennessä kokenut. Tulevaisuudessa tämä hyödyttää siinä mielessä, että tietää ainakin itse olla hyvin tarkkana osoitetta kertoessa, jos joskus itse siviilissä joutuu soittamaan hätänumeroon. Työelämässä puolestaan muistaa virheen mahdollisuuden hätäkeskuksen päässä. Ymmärrettävästi riskinarvio (tehtävän kiireellisyyden tms. suhteen) on haastavaa tehdä puhelimessa, mutta myös muun tyyppinen virhe on mahdollinen.\nEn tiedä otettiinko tapahtunut miten käsittelyyn hätäkeskuksessa, mutta varmasti ainakin kyseinen hätäkeskuspäivystäjä muistaa jatkossa selvittää tehtävään liittyvät tiedot tarkemmin ettei tämmöisiä virheitä enää sattuisi.";"[10,"",4,3,5,17,"ensihoito",[3],"",4,4,"",4,""]"
"fi-basic-42";"fi-basic-3"
