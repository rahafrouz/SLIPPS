"1.0.0";"2018-04-04T10:19:37.685Z";"fi";"FI"
"Olin osana ensihoitajakoulutustani viikon harjoittelujaksolla leikkaussalissa. Tarkoituksena oli harjoitella intubointia, ventilointia, muiden ilmatienhallintavälineiden käyttöä ja potilaan seurantaa anestesian aikana. Tilanne josta kirjoitan tapahtui leikkaussalissa, potilaan anestesian alussa. Leikkaus oli aamupäivällä. Osallisina olivat anestesialääkäri ja -hoitaja sekä minä opiskelijan roolissa. \nPotilas oli saanut induktiolääkkeet ja ventiloin häntä. Kun relaksaatio oli riittävä ja esihapetus oli suoritettu, aloitin intubaation. \nEn saanut laryngoskoopilla näkymää potilaan äänihuuliin ja kerroin tästä anestesialääkärille. Hän siirtyi paikalleni ja yritti itse saada näkymää. Myöskään hän ei onnistunut saamaan oikeaa näkymää intubaation onnistumiseksi.\nSiirryimme ventiloimaan maskin kanssa potilasta hypoksian välttämiseksi. Potilas reagoi syvästä anestesiasta ja relaksaatiosta huolimatta intubaatioyritykseen verenpaineen runsaalla nousulla ja potilaan iho meni punaisille täplille. Anestesialääkäri pyysi passaria hakemaan videolaryngoskoopin seuraavaan intubaatioyritykseen. Videolaryngoskoopin avulla hän onnistui intuboimaan ja hänelle selvisi syy intubaation hankaluuteen. Potilaalla oli poikkeuksellinen anatomia ja henkitorvi sijaitsi hyvin sivussa oikealla. \nOnneksi potilasta oli helppo ventiloida, joten todellista vaaratilannetta ei päässyt syntymään eivätkä intubaatioyritykset venyneet liian pitkiksi.\nKuitenkin potilaalta oli lääkkeellisesti viety oma hengitys pois ja jokin väline täytyi saada tilalle. En tiedä mikä olisi ollut toimintasuunnitelma, jos intubaatio ei olisi onnistunut videolaryngoskoopillakaan. Olisiko esimerkiksi toinen anestesilääkäri tullut yrittämään? \nEnsihoidossa ilmatietä varmistettaessa on aina valmiina varasuunnitelma ja hätäsuunnitelma, joten oletan leikkaussalissakin näin olevan. \nAsiasta mainittiin heräämöhoitajalle raporttia annettaessa, sillä potilaan kurkku saattaisi olla tavallista kipeämpi useista intubaatioyrityksistä johtuen. En tiedä oliko hänellä heräämössä oireita sen vuoksi. Anestesialääkärin kanssa keskustelimme asiasta ja kävimme tilannetta läpi.";"Olin ensin pettynyt epäonnistuneen intubaation vuoksi, mutta koska selvisi intubaation olevan vaikea ja potilaan anatomian poikkeava, ymmärsin epäonnistumiselle olevan selkeä syy. Potilaan reagointi intubaatioyrityksiin hieman mietitytti, todennäköisesti hänelle aiheutui kipua ja hän siksi laryngoskopiaan reagoi voimakkaasti. Ajattelin myös esimerkiksi allergisen reaktion mahdollisuutta hänen iholle muodostuvien punaisten läiskien vuoksi. Anestesialääkärin mukaan läikät johtuivat todennäköisesti sympaattisen hermoston aktivaatiosta. Tilanne ei kuitenkaan ollut pelottava eikä potilaan turvallisuus vaarantunut. Keskustelin tapahtumasta anestesialääkärin kanssa tilanteen jälkeen ja se edisti oppimistani ja havainnoillisti sen miten tärkeää on olla vara- ja hätäsuunnitelmia esimerkiksi ilmatietä varmistaessa. Myös kokeneelle anestesialääkärille voi tulla tilanne, jossa hän tarvitsee apuvälineitä onnistuakseen. Tilanteesta opin, että voi tulla yllättäviä tilanteita vastaan ja niihin täytyy varautua ja hoitaa rauhallisesti ne. Jos joudun tilanteeseen, että kentällä ensihoidossa intuboimme potilaan, osaan varmasti paremmin valmistautua tilanteeseen.";"[10,"",3,3,5,17,"Leikkaussali",[15,16],"",2,-1,"",-1,""]"
"fi-basic-17";"fi-basic-16";"fi-basic-40"
