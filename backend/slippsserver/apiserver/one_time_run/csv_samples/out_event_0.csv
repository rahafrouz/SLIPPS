"1.0.0";"2018-04-04T10:19:37.559Z";"fi";"FI"
"Olin neljäntenä opiskeluvuonna anestesiaviikolla leikkaussalissa virka-aikana. Olin kulkenut aikaisemmin päivällä anestesialääkärin mukana, ja olin hänen kanssaan mukana tekemässä pre-operatiivista arviota potilaasta. Potilas oli/on nuori ns. perusterve, mutta hänellä oli riskitiedoissa useita allergioita, mm. kaikille pähkinöille, mansikalle, paprikalle ja muille ruoka-aineille,joita en kaikkia muista. Allergiat olivat vakavia; potilaalla on käytössä epipen ja hän on joutunut useasti päivystykseen ensihoidon tuomana anafylaktisen reaktion vuoksi.\nAnestesialääkäri kiinnitti huomiota allergioihin, erityisesti pähkinäallergiaan. Kävimme kysymässä potilaalta, oliko hän allerginen kaikille pähkinöille vai erityisesti maapähkinälle. Maapähkinä ei ole pähkinä vaan hernekasvi, joten pähkinöille allerginen henkilö ei välttämättä ole allerginen maapähkinälle ja toisinpäin. Asia on oleellinen, koska anestesian induktiossa yleisesti käytetty anesteetti propofoli on vasta-aiheinen maapähkinälle ja soijalle allergisille. Asianomaisen anestesiologin mukaan soija-allergia on näistä kahdesta allergeenista pahempi.\nPotilas kertoi olevansa allerginen myös maapähkinöille. Tämän perusteella anestesiologi teki päätöksen, että potilaan anestesian induktiossa käytetään tiopentaalia propofolin sijasta anafylaktisen reaktion vaaran takia.\nPotilaan anestesian induktio ja jatko tapahtuivat ongelmitta ja leikkaus pääsi alkamaan. Lähdin anestesian induktion jälkeen salista osallistumaan toiseen anestesian induktioon. Ensimmäiseen leikkaussaliin leikkauksen loppupuolella, koska halusin osallistua potilaan herättämiseen. Olin harjoittelussa ensimmäistä päivää ja edellisestä kerrasta leikkaussalissa oli aikaa. Leikkaus loppui työajan loppumisen aikoihin. Uusi anestesiahoitaja tuli vapauttamaan salissa olevan anestesiahoitajan lähtemään kotiin. Lähtevä anestesiahoitaja raportoi tulevalle hoitajalle anestesian ja leikkauksen kulusta sekä siitä, että potilaan allergioiden vuoksi anestesian aloituksessa käytettiin tiopentaalia propofolin sijasta.\nAnestesiologi soitettiin leikkaussaliin herättämään potilasta ja tullut anestesiahoitaja alkoi keväntämään anestesiakaasun virtausta yleisen käytännön mukaan. Jostain syystä anestesiologilla kesti tulla normaalia kauemmin. Potilas, joka oli vielä nukutettuna tilanteessa, alkoi reagoida voimakkaasti intubaatioputkeen hengityskoneen letkuja liikuttaessa. Anestesiahoitaja hätkähti tilannetta, ja peläten potilaan heräävän ennenaikaisesti veti ruiskuun propofolia hetkellistä sedaation syventämistä varten. Anestesiahoitaja oli melkein antamassa potilaalle propofolia kun potilas lakkasi reagoimasta intubaatioputkeen. Anestesiahoitaja katsoi potilasta propofolia sisältävä ruisku kädessään ja sanoi ääneen: "Niin eihän tälle propofolia saanut antaakkaan.". Potilas ei siis tilanteessa saanut propofolia.\nPian tämän jälkeen anestesiologi saapui saliin ja potilas herätettiin anestesiasta ongelmitta.";"Välittömästi anestesiahoitajan toteamuksen jälkeen oma ajatukseni tapahtuneesta oli lähinnä "aivan" tyyppinen toteamus, että potilaalle ei propofolia tule antaa. Myöskään anestesiahoitaja ei vaikuttanut kovinkaan vahvasti tapahtuneeseen reagoivan.\nTapahtuman jälkeen aloin miettimään tapahtumaa syvemmin. Anestesiologin kanssa aikaisemmin käydyssä keskustelussa oli tullut ilmi, että on oli useasti antanut potilaalle propofolia tietämättä potilaan maapähkinäallegiasta, eikä näissä tilanteissa potilaille ollut tullut allergista reaktiota. Hänen mukaan maapähkinäallergiset harvoin saavat propofolista oireita.\nTapahtumasta tärkeimpänä ajatuksena jäi mieleen, että vaikka saliin tullut anestesiahoitaja oli saanut raportin potilaasta allergiat mukaanlukien, ja huomioinut ääneen ettei propofolia potilaalle tule antaa, se oli anestesiahoitajalla rutiininomaisesti ensimmäinen ratkaisu potilaan reagoimisen lopettamiseen. Myöskin se, että vaikka olin itse tietoinen potilaan allergioista, en nähnyt anestesiahoitajan ääneensanomassa ajatuksessa antaa propofolia potilaan rauhoittamiseksi mitään ongelmaa. Vasta potilaan lopettaessa reagoinnin ilman propofolin antoa muistin itsekkin, ettei potilaalle tule propofolia antaa.\nEn ole varma siitä olisiko potilas saanut propofolia mikälli hän ei olisi spontaanisti lopettanut reagoimista. Varmaa ei myöskään ole se, olisiko potilas saanut propofolista allergista reaktiota. \nMielestäni tapahtuman tärkein oppi on se, että mikälli tilanne joka vaatii pikaista lääkehoitoa, tapahtuu, siihen reagointi on opittujen ja tuttujen rutiinien mukaista. Tämä aiheuttaa riskin, että mikäli rutiiniin kuuluu antaa lääkettä jolle potilas on allerginen, jää allergia herkästi huomioimatta. \nOpin tapahtuneesta, että lääkeaineiden ehdottomat vasta-aiheet on työyksikön yleisesti käytettyjen lääkkeiden osalta osattava ulkoa rutiininomaisesti. Myös sen ulkoa opiskelu, missä allergiassa mitä lääkkeitä ei saa käyttää on aiheellista. Tällöin nopeassa tilanteessa on korostunut mahdollisuus ymmärtää jonkin lääkkeen vasta-aiheisuus. Myös omien ajatusten ääneen sanominen ja tilannetietoisuuden ylläpito on tärkeää, koska tällöin muilla on mahdollisuus puuttua uhkaavaan vaaratilanteeseen.";"[10,"",4,2,5,14,"",[1,3,9,12,15],"",3,4,"",4,""]"
"fi-basic-39";"fi-basic-6";"fi-basic-16";"fi-basic-13";"fi-basic-41"
