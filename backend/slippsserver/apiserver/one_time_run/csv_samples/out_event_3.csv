"1.0.0";"2018-04-04T10:19:37.935Z";"fi";"FI"
"Tällä lukukaudella leikkaussaliharjoitteluni aikana aamuvuoron alussa anestesiahoitaja oli mennyt valmistelemaan aamun ensimmäisen leikkauksen välineitä, lääkkeitä ym. Hän valmisteli anestesiapuolen asiat itsenäisesti. Hän oli vetänyt yleisanestesiaan tarvittavat lääkkeet ruiskuihin, mutta ei ollut merkannut niitä lääketarroilla. Hän teki kaikki valmistelut ja poistui itse leikkaussalista. Jostakin syystä kyseisen leikkauksen anestesiahoitaja kuitenkin vaihtui ja valmistelut tehnyt anestesiahoitaja informoi jatkajaansa, että kaikki valmistelut oli tehty ja kaikki oli valmiina. Uusi anestesiahoitaja ja opiskelija menivät kyseiseen leikkaussaliin ja vielä tarkistivat, että kaikki olisi valmiina ja asianmukaisesti valmisteltu. Tässä vaiheessa tuli onneksi ilmi lääkeruiskut, joita ei oltu merkitty tarroilla, sillä siinä vaiheessa asia oli vielä korjattavissa. Vanhat lääkkeet laitettiin lääkejätteeseen ja uudet lääkkeet vedettiin ruiskuihin, jotka olivat merkitty tarroilla. Tapahtuma ja virhe eivät siis aiheuttaneet mitään peruuttamatonta seurausta ja asia olisi varmasti tullut ilmi myös siinä vaiheessa, kun anestesialääkäri olisi alkanut antamaan lääkkeitä, mutta uhkasi silti potilasturvallisuutta. Asiasta oli pidetty myöhemmin keskustelu, johon olivat osallistuneet mukana olleet anestesiahoitajat, anestesialääkäri ja osastonhoitaja, jossa selvisi, että kyseessä oli inhimillinen virhe ja virheen tehnyt hoitaja oli vielä kokematon uudessa työtehtävässään. Asiasta oli huomautettu ja keskusteltu positiivisessa mielessä, jotta vastaavaa ei enää pääsisi tapahtumaan.";"Omat ajatukseni tapahtumasta olivat sellaiset, että todennäköistä olisi ollut, että potilas ei olisi lääkkeitä saanut, koska anestesialääkäri olisi varmasti huomioinut lääketarrojen puuttumisen jo ennen lääkkeiden antoa, mutta se oli silti uhka potilasturvallisuudelle. Tämä oli tärkeä ja hyvä esimerkki siitä, että lääkehoito on tärkeää toteuttaa oikealla tavalla kaikilla osa-alueilla, sillä väärällä tavalla toteutettuna se voi olla jopa potilaan henkeä uhkaavaa ja tämän vuoksi olen itse pyrkinyt olemaan lääkehoidon kanssa tarkka (esim. kaksoistarkistukset ja puhekielessä käytän selkokieltä esim. mg ja ml menevät helposti sekaisin puhekielessä). Tämän jälkeen olen myös itse huomannut sen, että lisään lääketarran ruiskuun heti, kun lääke on vedetty ruiskuun. Uskon myös että kyseisen virheen tehnyt henkilö oppi tästä ja tuskin tekee samaa virhettä uudelleen, koska asia on nyt hänen mieleensä jäänyt. Kokemattomuus hoitajan kohdalla varmasti vaikutti tilanteen syntymiseen. Itse en osallistunut keskusteluun, jossa asia oli käyty läpi asianosallisten kanssa, mutta kuulin myöhemmin, että keskustelu oli käyty ja kävimme ohjaajani kanssa asiaa läpi ja tämä vahvisti ajatusta siitä, että lääkehoidon kanssa tulee olla tarkka. Tämä on hyvä esimerkki kaikille, jotka ovat työssä, jossa ollaan tekemisissä erilaisten lääkkeiden kanssa.";"[10,"",3,3,5,14,"",[3,12],"",3,4,"",4,""]"
"fi-basic-3";"fi-basic-13";"fi-basic-41"
